# Inspirace

## Jak INDIHU Exhibition používají tvůrci 

Virtuální výstavy jsou moderním způsobem, jak propojit klasické prostředí muzeí či galerií se současným online světem. Díky dostupným nástrojům je možné zpřístupnit i vzdáleným návštěvníkům netušený obsah zdí našich institucí, seznámit je s aktuálními výsledky výzkumů či představit jim současné i minulé výstavy, které pracovníci paměťových instutcí připravují. Virtuální výstava může být doprovodným programem k výstavě fyzické, obstojí však i jako zcela samostatný multimediální počin. 
Moderní technologie jsou běžnou součástí života mladších generací, nejsou však překážkou ani pro ty starší, které postupně odhalují jejich výhody a pronikají do jejich tajů. 

Tvůrci výstavy si musí na začátku stanovit, zda budou tvořit virtuální výstavu jako samostatný počin, či s propojením na fyzickou část výstavy. Druhá varianta tvůrce omezuje již daným ztvárněním tématu a stanovenou koncepcí fyzické výstavy, kdežto virtuální výstava bez této návaznosti poskytuje tvůrcům prostor pro zcela nové pojetí. 

Dalším krokem je pak stanovení cílového návštěvníka tak, abychom výstavu mohli tvořit s ohledem na jeho znalosti a vzdělávací potřeby, a rovněž definování konkrétních informací, které mu chceme předat, protože [obsah](obsah-vystavy.md) je pořád to nejdůležitější. Nabízí se možnost vytvořit modifikované varianty výstavy pro různé cílové skupiny, včetně pracovních listů, které jsou vhodnou pomůckou pro vzdělávání. 

!!! info "Co říkají výzkumy?"
    Chceme-li, aby návštěvník u virtuální výstavy zůstal a prohlédl si ji celou, musíme ho zaujmout do 30 sekund. Zvažte tedy, co bude tvořit začátek vaší výstavy. Ideální je **návštěvníka aktivizovat**, a to po celou výstavu, vyváženou kombinací obsahu, obrázků, videa a interaktivních prvků (např. [hry](hry.md)). Platí přitom, že hlavním trendem je **odklon od textů směrem k vizuálnímu obsahu**, texty tedy zapojujte uvážlivě a zvažte jejich délku. To ale platí například i o videích, která by také neměla být moc dlouhá (cca 1 minutu). 

U virtuální výstavy je v neposlední řady důležitá propagace. Kromě tradičních médií je důležité propagovat výstavu v online prostoru - využít webové stránky a především sociální sítě nejen své instituce, ale například i těch spřátelených. 

## Očekávání návštěvníků 

Co od virtuální výstavy očekává její návštěvník? Je to především výrazný zážitek, pocit vtáhnutí do děje. Tento prožitek má totiž na návštěvníka největší efekt a díky vlastním pocitům z výstavy si může odnést i zajímavé informace o tématu. 
Tohoto prožitku můžeme docílit aktivizací návštěvníků, jejich zapojením do příběhu výstavy interaktivními prvky, které nástroj INDIHU nabízí.
Příběh! Možná právě toto slovo z předchozí věty může být pro celou přípravu výstavy klíčové! Formulací tématu do příběhu, využití postavy vypravěče, kterým může být třeba reálná postava, můžeme dosáhnout osobního zážitku. 
V neposlední řadě je důležité, aby ovládání virtuální výstavy bylo jednoduché a intuitivní a aby návštěvník, věděl, jak může výstavou procházet. Ideální kombinací je předem navržená cesta výstavou s možností individuálního odklonu od ní. 

## Výstavy pro inpiraci

TODO jednotlivé prvky (obrázky) + linky na zajímavé výstavy
